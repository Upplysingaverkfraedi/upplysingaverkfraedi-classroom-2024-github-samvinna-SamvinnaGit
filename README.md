# Verkefnislýsing: Inngangur að Git og GitHub
Markmið: Að læra grunnatriði Git og GitHub með því að vinna í hópi að einföldu verkefni. Í þessu verkefni munuð þið prófa helstu virkni Git, þar með talið að búa til greinar (branches), bæta við skrám, breyta skrám, eyða skrám, leysa úr árekstrum (merge conflicts), og framkvæma "pull request" sem hópmeðlimir yfirfara og samþykkja. Verkefnið er hannað þannig að það ætti að vera hægt að ljúka því innan kennslutímans.

# Verkefnaskref::::

##  Verkefni:
- Hver hópmeðlimur á að búa til sína eigin grein (branch) og vinna í henni.
- Í ykkar grein skuluð þið:
  * Bæta við nýrri skrá (t.d. textaskrá eða kóða með "Halló Heimur"). Bætið við fleiri en einni skrá í sömu skráningu (commit). 
  * Breyta skrá sem annar hópmeðlimur hefur búið til.
  * Eyða skrá (ef við á).
- Þegar þið hafið gert breytingarnar, uppfærið (pull) verkefnið til að tryggja að þið séuð með nýjustu útgáfuna áður en þið ýtið breytingunum ykkar (push) á GitHub.
- Ef breytingar eru til staðar í `main` sem hafa áhrif á ykkar grein, skuluð þið sameina þær breytingar í ykkar grein og leysa úr mögulegum árekstrum áður en þið ýtið (push) breytingunum.

## Pull Requests og samþykki:
- Þegar þið hafið lokið við ykkar grein, búið til "pull request".
- Aðrir hópmeðlimir þurfa að yfirfara breytingarnar og gefa samþykki eða koma með ábendingar.
- Ef upp koma árekstrar (merge conflicts), skuluð þið reyna að leysa þá í sameiningu. Það er gott að læra að leysa slík vandamál, þar sem þau koma óhjákvæmilega upp þegar unnið er í hópum með Git.

## Samruni (Merge) og frágangur:
- Þegar allar greinar hafa verið samþykktar og sameinaðar í aðalgreinina (`main`), er verkefnið að mestu lokið.
- Hópurinn getur síðan gert síðustu yfirferð til að tryggja að allt sé í lagi og skilað verkefninu með hreinu og fullkláruðu repository.

## Afhending verkefnis:
- Þegar allt er tilbúið skuluð þið skila inn URL á GitHub fyrir verkefnið inná skilahólf Canvas.
  
## Gagnlegar ábendingar:
- Reynið að lenda í "merge conflict" og lærið að leysa það - það er mikilvægur hluti af vinnu með Git.
- Það skiptir ekki máli hvað þið skrifið í skrárnar ykkar. Einfaldar "Halló Heimur" skrár eða eldra heimaverkefni eru tilvalin til að æfa ykkur.

Markmiðið er að þið náið góðum tökum á helstu skrefum í notkun Git og GitHub.
